<h3>Передвиборна програма кандидата на пост Президента України <br>Кузьміна Рената Равелійовича</h3>
<p class="center"><strong>«Справедливість. Закон. Порядок»</strong></p>
<p>&nbsp;</p>
<p>Мене звати Ренат Кузьмін.</p>
<p>Я — Громадянин України.</p>
<p>Балотуюся на пост Президента України, коли Україна переживає скрутні часи.</p>
<p>Сьогодні для України вкрай необхідні Справедливість, Закон і Порядок, на підставі яких я побудую свою діяльність на посту Президента.</p>
<p>У цій програмі викладено президентську стратегію розвитку України.</p>
<p>Я беруперсональну відповідальність та зобов’язуюся зробити Україну процвітаючою демократичною державою, яка житиме за справедливими законами.</p>
<p>Я зобов’язуюся виконати усі завдання, викладені в цій програмі.</p>
<p>&nbsp;</p>
<ul>
<li>Забезпечити безпеку громадян України. Визнати посягання на свободу, життя, здоров’я і власність громадян тяжкими злочинами і забезпечити невідворотність покарання за них.</li>
<li>Ухвалити Державну програму боротьби з бідністю. Створити Державний фонд боротьби з бідністю.</li>
<li>Забезпечити кожному громадянину України отримання доходу від використання водних, земельних та інших природних ресурсів, що належать народу згідно з Конституцією України.</li>
<li>Забезпечити сприятливий підприємницький клімат, державну підтримку бізнесу, комфортні умови для інвесторів, партнерські стосунки між бізнесом та державою і захист бізнесу від тиску.</li>
<li>Забезпечити справедливе формування та розподіл коштів Державного бюджету України.</li>
<li>Ухвалити ефективний Закон про боротьбу з корупцією. Забезпечити невідворотність покарання за корупційні дії.</li>
<li>Забезпечити народний контроль влади. Забезпечити проведення відкритих конкурсів при призначенні на посади та можливість відкликання чиновників з посад народом.</li>
<li>Ухвалити Державну програму формування кадрового резерву для призначення на керівні посади в органах державної влади.</li>
<li>Забезпечити децентралізацію влади на користь місцевих органів завдяки розширення їхніх повноважень.</li>
<li>Забезпечити право громадян на справедливий і незалежний суд.</li>
<li>Спрямувати роботу правоохоронних органів виключно на захистосновних прав і свобод громадян та держави.</li>
<li>Провести реформу армії. Ухвалити Військову доктрину України. Створити сучасну державну контрактну армію.</li>
<li>Провести реформу системи охорони здоров’я на основі світового досвіду і забезпечити медичне обслуговування на світовому рівні.</li>
<li>Реформувати систему пенсійного забезпечення. Гарантувати кожному пенсіонеру справедливупенсію.</li>
<li>Реформувати сільське господарство. Забезпечити модернізацію сільського господарства на світовому рівні.</li>
<li>Забезпечити сучасну освіту і її світове визнання. Гарантувати молодим спеціалістам працевлаштування та державну підтримку.</li>
<li>Ухвалити справедливий закон про мови, який при єдиній державній українській мові забезпечить вільний розвиток для мов усіх народів і народностей України.</li>
<li>Забезпечити справедливу національну політику у сфері культури і релігії.</li>
<li>Спрямувати зовнішню політику держави на захист інтересів народу України.</li>
</ul>
<p>Я забезпечу виконання всіх програмних зобов’язань.</p>
<p>Держава служитиме своїм громадянам.</p>
<p>Держава захищатиме своїх громадян.</p>
<p>Народ України житиме за справедливими законами.</p>
<p>Я за Справедливість, Закон і Порядок!</p>