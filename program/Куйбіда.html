<h3>Передвиборна програма кандидата на пост Президента України <br>Куйбіди Василыя Степановича</h3>
<p>Народний Рух України став рушійною політичною силою, що привела Україну до відновлення незалежності. Саме Народним Рухом України&nbsp; ще на початках 90 років минулого століття була розроблена програма Державотворення, якою визначався Європейський курс розвитку, як стратегічний&nbsp; для Української Держави. Саме рухівці наполягали на &nbsp;вступі України до європейської системи колективної безпеки НАТО. Саме Рухівці чітко вказували на Кремль, як головну&nbsp; небезпеку для України. Реальне життя підтвердило правильність рухівських передбачень.</p>
<p>Народний Рух України, як державотворча сила, був&nbsp; головною перешкодою для антиукраїнських промосковських сил. Тому вбивство лідера Народного Руху В’ячеслава Чорновола та послаблення політичних позицій Руху дало змогу ворогам Української Держави, через свої п’яті колони вибудувати в Україні владу відверто ворожу до українського народу. Особливо це проявилося під час правління Януковича і партії регіонів, коли вже не окремі сегменти української влади, а повністю вся влада, у тому числі і силові структури, діяли проти Українського народу.</p>
<p>Майдан, який скинув ненависний антиукраїнський режим,&nbsp; кардинально не змінив ситуацію, оскільки промосковські сили присутні майже в усіх структурах влади, в тому числі Верховній Раді, Уряді, силових структурах. Саме цим пояснюється пасивна позиція влади, яка привела до анексії Криму Росією. Саме цим пояснюється скрита підтримка владними органами в центрі і на місцях сепаратистських дій Росії проти України.</p>
<p>Щоб отримати реальну можливість позбутися небезпечних наслідків дій кремлівської влади в Україні – потрібно привести до влади національні українські сили, які протягом усього часу української незалежності, у владі чи поза нею, вірою і правдою служили Україні і Українському народу.</p>
<p>Народний Рух України був і залишається флагманом таких українських, державницьких сил. Його повернення до активного впливу на владу є гарантом і запорукою розвитку України, покращення добробуту її громадян, захисту їх мирного життя та праці.</p>
<p>&nbsp;</p>
<p class="center"><strong>Наші завдання</strong></p>
<p>&nbsp;</p>
<p><strong>Політичні.</strong></p>
<p>&nbsp;</p>
<ol>
<li>Усунення від влади усіх антидержавних політичних сил. Заборона політичних партій, які є носіями тоталітарної ідеології чи є спадкоємцями КПРС. Проведення люстрації кадрів .</li>
<li>Створення прозорої та підконтрольної суспільству політичної системи, яка унеможливить прихід до влади антиукраїнських сил.</li>
<li>Утвердження верховенства права, прав і свобод людини і громадянина, &nbsp;гарантоване забезпечення їх конституційних прав, у тому числі на: судовий захист через справедливий і неупереджений суд, надання та отримання інформації, через&nbsp; вільні та незаангажовані засоби масової інформації, можливість реалізації своїх природних та фахових здібностей, через усунення будь – яких владних перешкод.</li>
<li>Децентралізація влади і, в першу чергу, формування ефективної системи місцевого самоврядування з дієздатними територіальними громадами в її основі. Ліквідація районних державних адміністрацій, як органів загальної компетенції і створення виконкомів райрад. Формування ефективної системи державної влади. В тому числі — державної служби.</li>
<li>Розбудова потужної новітньої української армії. Відновлення системи державного оборонного замовлення. Вступ до НАТО. Повернення до військового обов’язку.</li>
<li>Децентралізація системи МВС. Перетворення МВС у цивільний орган за Європейськими зразками. Створення місцевої міліції та цивільних загонів захисту правопорядку на місцях. Реформа прокуратури та системи слідства.</li>
<li>Забезпечення безпосередньої участі громадян у прийнятті важливих рішень як на державному так і місцевому рівнях.</li>
</ol>
<p><strong>&nbsp;</strong></p>
<p><strong>Економічні.</strong></p>
<p>&nbsp;</p>
<ol>
<li>Неухильне проведення політики Євроінтеграції, з кінцевою метою набуття членства у Європейському Союзі.</li>
<li>Проведення декриміналізації економіки через забезпечення функціонування&nbsp; прозорих механізмів ринку. Запровадження реальних механізмів конкуренції. Прийняття антикартельного закону. Розвиток прозорого фондового ринку. Проведення політики капіталізації громадян. Зміцнення банківської системи, здатної забезпечити кредитування населення.</li>
<li>Запровадити політику створення робочих місць через підтримку власного виробника, створення внутрішнього ринку, а також лобіювання наших товарів та просування їх на закордонні ринки.</li>
<li>Проведення податкової та бюджетної реформ, зокрема: зменшити кількість податків і зробити їх зрозумілими для суспільства та необтяжливими для платників, &nbsp;усунути системи фіскальних перевірок бізнесу, перейти на спрощені автоматизовані системи адміністрування податків; децентралізувати бюджетну систему, забезпечити незалежність місцевих бюджетів від центрального, запровадити у повному обсязі програмно – цільовий метод формування бюджету, запровадити дієві механізми контролю бюджетних коштів, запровадити систему міжгалузевих балансів при плануванні.</li>
<li>Надавати підтримку діловій ініціативі громадян, малому і середньому бізнесу та фермерським господарствам на селі.</li>
<li>Заборонити вільний продаж орної&nbsp; землі. Не витребувані паї передати селянам, що живуть у цій місцевості.</li>
<li>Провести адміністративно-територіальну реформу, скоротити витрати на управлінській апарат.</li>
</ol>
<p>&nbsp;</p>
<p><strong>Соціальні та гуманітарні.</strong></p>
<p>&nbsp;</p>
<ol>
<li>Створення умов для функціонування і всебічного розвитку української мови, культури, традицій, а також надання гарантій розвитку мов національних і етнічних меншин.</li>
<li>Гуртування нації навколо українських духовних цінностей: розвиток українського театру, кіно, телебачення, книговидання, преси, електронних ЗМІ.</li>
<li>Утворення Єдиної Помісної православної церкви.</li>
<li>Реформа системи охорони здоров’я. Запровадження єдиних стандартів медичного забезпечення по всій державі. Запровадження системи страхової медицини.</li>
<li>Запровадити систему здорового способу життя, як комплексу заходів, що включає здорову екологію, екологічно чисті продукти, воду, повітря, а також можливість заняття фізичною культурою та оздоровленням. Підтримка професійного спорту.</li>
<li>Трансформація системи освіти у навчально-виховну систему, яка має забезпечити не тільки отримання якісних знань, але і виховувати свідомого українського громадянина.</li>
<li>Активна і постійна співпраця з закордонним українцями у різних сферах суспільного життя. Надання їм права вибирати своїх представників до парламенту України.</li>
</ol>
<p>Народний Рух України завжди вірний Українському народові і Україні. Він боровся і бореться&nbsp; за їх утвердження, в тому числі і на Майданах. Тому ми говоримо Українцям: Хочете добра Україні – делегуйте владу &nbsp;РУХові. Він був і завжди буде Народним.</p>