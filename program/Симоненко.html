<h3>Передвиборна програма кандидата на пост Президента України <br>Симоненка Петра Миколайовича</h3>
<p class="center"><strong>Від України для олігархів - до України для народу!</strong></p>
<p>Кривава боротьба олігархічних кланів за владу не тільки загострила всі проблеми, але й поставила Україну на межу втрати суверенітету і територіальної цілісності.</p>
<p>Під час лютневого перевороту народ дозволив використати себе і замість одних олігархів до влади прийшли інші.</p>
<p>Перші кроки нової-старої влади засвідчують що вона діє за старими рецептами в інтересах багатіїв і на вимоги Америки, Європи. Прийняті під їх тиском так звані «реформи » призвели до руйнування вітчизняної економіки, знищення найкращих у світі суспільних систем охорони здоров’я та освіти, соціального забезпечення та захисту.</p>
<p>За їх безпосередньої участі та фінансового забезпечення, націонал-екстремісти, недобитки пособників німецьких фашистів часів Великої Вітчизняної війни приведені до влади, а вкінець зіпсовані відносини з Росією доведені до військового протистояння.</p>
<p>Захід керується виключно своїми корисливими геополітичними та економічними інтересами. Україні відведена роль ресурсної території та постачальника дешевої робочої сили.</p>
<p>Враховуючи це, в разі обрання, на чолі держави всі зусилля направлю на подолання головних загроз, що нависли над Україною:</p>
<ul>
	<li>небезпеки втрати державності розколу країни;</li>
	<li>настання фашизму і агресивного націоналізму;</li>
	<li>економічної катастрофи та перетворення України на сировинну колонію;</li>
	<li>остаточного знищення соціальних завоювань Радянської влади;</li>
	<li>втрати обороноздатності України;</li>
	<li>духовної і моральної деградації суспільства;</li>
	<li>проти криміналізації суспільства, на захист особистої безпеки громадян і гарантій прав людини.</li>
</ul>
<p>В основі цих загроз — функціонування олігархічної кримінально-корупційної системи, яка приватизувала інститути державної влади, перетворила їх в інструменти бізнесу та отримання надприбутків.</p>
<p>В переділі влади і власності олігархи об’єднались з агресивними націонал-радикалами, відвертими неонацистами.</p>
<p>Україна опинилась під зовнішнім управлінням Заходу, яке привело нашу країну на межу військового протистояння з братнім російським народом.</p>
<p>Я переконаний, що потрібна ліквідація всевладдя олігархів.</p>
<p>Тому моєю головною програмною позицією є ліквідація цієї політичної системи і побудова соціально справедливої, відповідальної перед народом держави.</p>
<p class="center"><strong>Відновити народовладдя — значить зберегти єдність країни</strong></p>
<p>Свою діяльність на чолі держави зобов’язуюсь підпорядкувати насамперед збереженню державності, відновленню та утвердженню народовладдя. Країні потрібна нова Конституція, яка поверне Україні народовладдя, гарантуватиме громадянам України їх громадянські, політичні, економічні та соціальні права, стане основою політичної стабільності.</p>
<p>Конституційна реформа забезпече:</p>
<ul>
	<li>відновлення незалежних органів народного контролю над роботою держапарату, запровадження механізму відкликання міністрів і депутатів усіх рівнів, розширення контрольних функцій парламенту;</li>
	<li>ліквідацію посади Президента, обласних, міських і районних державних адміністрацій, передача їх функцій виконавчим комітетам відповідних рад, обраних всенародно;</li>
	<li>обрання депутатів рад за пропорційною системою з відкритими списками не дасть можливості «грошовим мішкам» купувати мандати;</li>
	<li>ліквідацію депутатської недоторканності і привілеїв депутатів, інших високопосадовців;</li>
	<li>прийняття нового закону про референдум;</li>
	<li>винесення усіх доленосних для народу питань на Всеукраїнський референдум.</li>
</ul>
<p>Діяльність радикальних націонал-екстремістських угруповань призвела до державного перевороту, відродженню фашизму та загрожує єдності і цілісності країни. Саме безкарна діяльність фашистських молодчиків, попрання ними законних прав та інтересів призвели до того, що населення Криму висловилося за відділення від України. Цей удар по територіальній цілісності нашої держави — цілком на совісті нинішньої влади.</p>
<p>Пропаганда фашизму і політичного екстремізму повинна бути заборонена, поставлена поза законом діяльність подібного роду організацій.</p>
<p>Враховуючи об’єктивно існуючі відмінності між різними регіонами країни та з метою збереження цілісності України комуністи пропонують здійснити поетапний перехід до федеративного устрою України.</p>
<p>Для цього пропонуються такі конкретні заходи:</p>
<ul>
	<li>перетворення Верховної Ради України в двопалатний парламент;</li>
	<li>реформа виборчого законодавства (обрання народних депутатів за пропорційною системою, а членів Ради регіонів — по одномандатних округах);</li>
	<li>широке застосування інструментів прямої демократії (референдуми, народна ініціатива, імпічмент, відкликання депутатів);</li>
	<li>виборність суддів базового рівня;</li>
	<li>формування бюджетів за принципом «знизу-вгору»;</li>
	<li>реформа податкової системи (стягування податків за місцем виробництва);</li>
	<li>передача всіх місцевих питань (у тому числі питання про мову) на рішення органів місцевого та регіонального самоврядування.</li>
</ul>
<p>Буде збережений і зміцнений державний статус української мови, а російській мові надано статус другої державної.</p>
<p class="center"><strong>За відродження, модернізацію і піднесення вітчизняної економіки</strong></p>
<p>З метою забезпечення всебічного розвитку країни наша партія запропонувала конкретну програму економічних перетворень — Антикризову програму.</p>
<p>Нею передбачається:</p>
<ul>
	<li>повернення у власність держави (націоналізація) стратегічних галузей економіки;</li>
	<li>повернення державі контролю над надрами та природними ресурсами України;</li>
	<li>законодавча заборона на купівлю-продаж земель сільськогосподарського призначення (крім викупу земельних ділянок у селян-пайовиків);</li>
	<li>модернізація економіки, технічне переозброєння промисловості, сільськогосподарського виробництва, будівництва, транспорту;</li>
	<li>державна підтримка і пільгові кредити вітчизняним товаровиробникам;</li>
	<li>вкладення не менше 10% ВВП у вітчизняну фундаментальну науку, передові дослідні та технологічні розробки;</li>
	<li>виділення на розвиток села не менше 5% ВВП, державна підтримка великотоварних сільгоспкооперативів, забезпечення гарантованого державного замовлення на продукцію сільського господарства;</li>
	<li>припинення згубних для країни, кабальних кредитних відносин з МВФ;</li>
	<li>перегляд дискримінаційних умов членства України у Світовій організації торгівлі (СОТ), закриття економічних кордонів для імпорту низькоякісного ширвжитку;</li>
	<li>реалізація перспективних, конкурентоспроможних спільних українсько-російських проектів у ядерній енергетиці, авіабудуванні, суднобудуванні, освоєнні космосу;</li>
	<li>введення прогресивного податку на доходи багатих і надбагатих, також податок на предмети розкоші;</li>
	<li>закриття «офшорів», обкладення податками всього капіталу, виведеного за кордон;</li>
	<li>запровадження державної монополії на виробництво алкоголю і тютюнових виробів;</li>
	<li>прозора і чесна система державних закупівель, подолання корупції в розподілі бюджетних коштів;</li>
	<li>зниження податків для підприємців, які займаються реальним виробництвом, будують нові підприємства, створюють нові робочі місця;</li>
	<li>скасування ПДВ (податок на додану вартість) для товарів і послуг першої необхідності (основні продукти);</li>
	<li>прийняття нового Трудового кодексу, який встановить реальні гарантії гідної оплати та умов праці, відпочинку та оздоровлення;</li>
	<li>скасування антиконституційної Пенсійної реформи;</li>
	<li>збільшення прожиткового мінімуму на основі реальної вартості споживчого кошика;</li>
	<li>реальну індексацію прожиткового мінімуму, пенсій, зарплат, соціальних виплат з випередженням зростання інфляції;</li>
	<li>збереження існуючої системи пільг для соціально незахищених верств населення, посилення її введенням додаткової адресної допомоги;</li>
	<li>відновлення справедливих цін на комунальні послуги. Плата за житло не повинна перевищувати 10% доходів сім’ї;</li>
	<li>збільшення витрат на охорону здоров’я і освіту до середніх світових показників — 5-6% від ВВП, скасування антинародної медичної реформи, заборона на закриття лікарень, поліклінік і ФАПів;</li>
	<li>забезпечення громадського якісно безкоштовного медичного обслуговування;</li>
	<li>забезпечення безоплатної освіти, ліквідацію дефіциту місць у дитячих дошкільних установах, гарантування першого робочого місця всім випускникам вищих навчальних закладів.</li>
</ul>
<p class="center"><strong>За ефективну позаблокову зовнішню політику</strong></p>
<p>Лютневий державний переворот призвів до того, що внутрішня і зовнішня політика України перейшла під повний контроль Заходу, насамперед Сполучених Штатів Америки. Україна стала заручницею геополітичних розбірок між Заходом і Росією.</p>
<p>У боротьбі за відновлення суверенітету і незалежності країни зовнішньополітичний курс країни буде визначатися виключно інтересами громадян України, її національними інтересами.</p>
<p>Пріоритетом зовнішньої політики буде підтримка рівноправних, взаємовигідних відносин України з усіма країнами, розширення числа союзників і постійних партнерів.</p>
<p>Необхідно зробити все для відновлення добросусідських відносин з державами СНД, насамперед з Росією, Білоруссю і Казахстаном.</p>
<p>Інтересам країни на даному етапі найповніше відповідає нейтральний, позаблоковий статус України.</p>
<p>Сьогодні найважливішим, невідкладним завданням є відновлення нормальних, добросусідських відносин з Російською Федерацією, мирне врегулювання конфлікту, який завдав величезної шкоди нашим обом країнам, їх позиціям у світі.</p>
<p>Трагічна сторінка в історії наших братніх народів повинна бути закрита раз і назавжди.</p>
<p class="center"><strong>Кожен повинен бути впевнений, що держава його захистить</strong></p>
<p>Особливе занепокоєння викликає те, що через двадцять з лишнім років українська армія виявилася розваленою і небоєздатною. Військова техніка морально і технічно застаріла.</p>
<p>Відроджувати Збройні сили почнемо з забезпечення військовослужбовців житлом, гідним рівнем матеріального забезпечення та соціальних гарантій. Оборонно-промисловий комплекс країни буде працювати насамперед на забезпечення вітчизняних Збройних сил сучасною бойовою технікою та озброєнням.</p>
<p>Вважаю за необхідне забезпечити, щоб у країні працювала сила закону, а не право сили. Будь-які незаконні збройні формування, під яким би прапором вони не виступали, будуть роззброєні, а їх учасники, які вчинили злочини, притягнуті до відповідальності. Держава гарантуватиме громадянам спокій і захищеність.</p>
<p>Наша незмінна позиція полягає в тому, що Україна — це багатонаціональна держава, де не повинно бути місця проявам переваги однієї нації над іншою, расизму, будь-яким формам ксенофобії. Право громадян на свободу думки, свободу вираження політичних і релігійних поглядів повинне не тільки декларуватися, але і строго дотримуватися.</p>
<p>Переконаний, народ України, об’єднавшись, скине диктатуру олігархії і побудує справді демократичну соціально справедливу державу для народу. Злидні, корупція, соціальна нерівність, бандитизм, національна нетерпимість будуть викоренені з життя українського суспільства. У центрі уваги буде людина праці, чиїм розумом і руками створюються всі цінності на Землі. Країна буде повернута народові.</p>
<p>В ім’я цього закликаю виборців віддати свої голоси за кандидата від Комуністичної партії України.</p>