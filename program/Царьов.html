<h3>Передвиборна програма кандидата на пост Президента України <br>Царьова Олега Анатолійовича</h3>
<p class="center"><strong>Дорогі мої співвітчизники!<br>
	Шановні мої виборці!</strong></p>
<p>Країна стоїть на краю прірви, загострилися політична та соціальна нестабільність, економічна криза, над країною висить загроза небезпеки громадянської війни — в такій ситуації я не можу стояти осторонь і дивитися на те, що відбувається, та обмежуватися лише публічними оцінками і телевізійними інтерв’ю. Я прийняв рішення балотуватися в Президенти України.</p>
<p>Останні місяці були важкі для всіх нас і кожен міг усвідомити, які принципи і цінності ми готові захищати і відстоювати спільно. Я щиро вдячний усім за підтримку, за довіру і сміливість йти до кінця, не лякаючись політичних репресій та провокацій. Я розумію, що ми тільки на початку шляху, але я відверто можу дивитися в очі людям, бо завжди жив і надалі буду жити згідно православної віри і принципам, які проголошував. Так вчили мене в школі, так вчило мене життя, таким виховали мене батьки.</p>
<p>Я йшов у шахтарських колонах в «помаранчевому» Києві в 2004 році. Стояв разом з однопартійцями на шляху частин ОМОНу в 2007-му, коли Віктор Ющенко розпустив парламент і направляв до столиці внутрішні війська. Боровся з фашистами і націоналістами всіх мастей, захищав наших хлопців в « Беркуті», які ризикували життям заради нашої безпеки. Я завжди відстоював нашу співпрацю з Росією, російську мову і нашу велику спільну історію — історію великих перемог і звершень, досягнення батьків і дідів.</p>
<p>Ми — народ-переможець, народ, який розгромив фашизм, народ, який побудував Дніпрогес і Магнітку, першим підкорив космос, але нас намагаються позбавити коріння, історичної пам’яті, нам намагаються нав’язати ідеологію споживання, перетворюючи нас на дрібних крамарів, човників та гастарбайтерів. Нам нав’язали почуття провини за радянське минуле, так і не зумівши за більшістю показників досягти радянського обсягу виробництва і рівня соціальних стандартів радянської людини.</p>
<p>За останні 20 років були фактично зруйновані промисловість і сільське господарство, соціальна сфера, культура та освіта. У країні немає порядку і стабільності, справедливості і закону. Люди страждають від браку найнеобхіднішого, від байдужості чиновників, від корупції ,від елементарної неповаги до простої людини. Ми повинні повернути початковий сенс слову «колективізм», навчитися відстоювати інтереси громадськості, ми повинні повернути в повсякденне життя уявлення про мораль і моральність .</p>
<p>Прийшов час сказати відкрито і чесно про те, що нам необхідно кардинально змінювати всю систему державного устрою і влади, щоб зберегти цілісність і стабільність у країні.</p>
<ol>
	<li>Нам необхідно провести адміністративну реформу і децентралізацію бюджетної системи , регіони повинні отримати ширші повноваження для реалізації регіональної політики;</li>
	<li>Нам необхідно провести нові вибори до Верховної Ради України за системою відкритих партійних списків;</li>
	<li>Необхідно на законодавчому рівні позбавити недоторканності всіх посадових осіб — перед законом і судом всі повинні бути рівні;</li>
	<li>Нам необхідно прийняти закон про обов’язок декларування своїх витрат чиновників і депутатів всіх рівнів;</li>
	<li>Необхідно відокремити бізнес від політики, олігархи мають бути позбавлені можливості тримати кишенькових політиків та міністрів;</li>
	<li>Ми повинні зробити все для того, щоб економічне і гуманітарне співробітництво з нашими сусідами - ЄС і Росією — не розривало країну на частини. Нам необхідно домогтися максимально відкритого торговельного та виробничого співробітництва промисловості Південного Сходу з країнами-членами Митного союзу;</li>
	<li>Ми повинні домагатися того, щоб українські громадяни могли безперешкодно, без зайвої візової тяганини подорожувати не тільки до країн ЄС, але і по всьому світу;</li>
	<li>Нам необхідно на законодавчому рівні закріпити неможливість власників ЗМІ втручатися в редакційну діяльність журналістських колективів та підняти відповідальність журналістів за поширення завідомо неправдивої інформації;</li>
	<li>Нам необхідно заново створювати власну сильну армію, здатну захищати цілісність і непорушність наших кордонів. Необхідно підняти на належний соціальний рівень статус офіцерів української армії;</li>
	<li>Ми повинні нарешті прийняти той факт, що Україна є багатонаціональною державою, і ми повинні як на законодавчому рівні, так і в повсякденному житті забезпечити рівні права для представників усіх національностей і народностей. Ми повинні рішуче припиняти будь-які крайні форми прояву домінування однієї національності над іншими, і не допускати навіть найменших проявів ксенофобії та будь-яких інших форм дискримінації за національними, культурними або конфесійними ознаками. Ми повинні дуже серйозно поставитися до спроб відродження на території нашої країни паростків фашизму і крайніх форм націоналізму. Представники цих рухів, камуфлюючи свої справжні погляди під шатами так званого «українського патріотизму», несуть у наше суспільство ідеї війни та розрухи;</li>
	<li>Нам необхідно позбутися боргової залежності з боку інших країн, ми — працьовитий і самодостатній народ, і нам необхідно навчитися жити за коштами, а не стояти з протягнутою рукою, випрошуючи чергову подачку у Західних країн .</li>
</ol>
<p>Я не буду займатися підкупом або обіцяти нездійсненне, — вам це пообіцяють інші.</p>
<p>Я обіцяю працювати разом з вами, працювати напружено, щодня і результативно, бути завжди на вашому боці, мої шановні виборці.</p>
<p>Для цього і прошу вашої підтримки та вашої довіри. Буду робити все від мене залежне, щоб виправдати високе звання народного обранця, щоб захистити інтереси кожної людини та інтереси мого рідного краю.</p>
<p><strong>З вдячністю і повагою прийму Ваш вибір.</strong></p>