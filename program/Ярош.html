<h3>Передвиборна програма кандидата на пост Президента України <br>Яроша Дмитра Анатолійовича</h3>

<p class="center"><em>Свобода! Справедливість! Добробут!</em></p>
<p><em>Ми маємо завершити Українську Національну Революцію. Наша головна мета – злам кримінально-олігархічних моделей і встановлення соціально орієнтованої держави з дієвим ринковим господарством та абсолютно новою ефективною структурою влади. Ми робимо європейський цивілізаційний вибір і дамо відсіч кремлівському неоколоніалізму.</em></p>
<p class="center"><strong>Першочергові дії</strong></p>
<p><strong>1. Зупинення російської агресії</strong></p>
<ul>
	<li>Збільшення утричі видатків на армію, її переозброєння</li>
	<li>Відновлення ядерного статусу України</li>
	<li>Налагодження співпраці з США та Великобританією як гарантами безпеки і територіальної цілісності України</li>
	<li>Повна мобілізація, розгортання професійної армії, національної гвардії, територіального ополчення</li>
	<li>Захист українського інформаційного простору – заборона трансляції антиукраїнських ЗМІ</li>
	<li>Всебічна допомога кримськотатарському народу</li>
	<li>Державна підтримка біженців, захист прав громадян України на окупованій території</li>
	<li>Знищення російської агентурної мережі на території України, ліквідація усіх проявів сепаратизму</li>
</ul>
<p><strong>2. Наведення порядку, захист прав громадян</strong></p>
<ul>
	<li>Оновлення особового складу силових органів</li>
	<li>Забезпечення справжньої незалежності суддів</li>
	<li>Широке запровадження інституту суду присяжних</li>
	<li>Позбавлення прокуратури права вести досудове слідство</li>
	<li>Створення муніципальної міліції та виборність шерифів</li>
	<li>Надання права громадянам носіння вогнепальної зброї</li>
	<li></li>
</ul>
<p><strong>3. Оптимізація державного апарату</strong></p>
<ul>
	<li>Люстрація та атестація чиновників</li>
	<li>Зменшення втричі та упрозорення роботи державного апарату</li>
	<li>Запровадження електронного урядування і демократичних процедур</li>
</ul>
<p><strong>4. Пришвидшена економічна модернізація</strong></p>
<ul>
	<li>Обмеження втручання держави в економічні процеси, зупинення втечі капіталів, збільшення бази оподаткування</li>
	<li>Зменшення кількості податків до трьох – з доходів фізичних осіб (10%), з прибутку (7%), на інвестиційну діяльність (5%)</li>
	<li>Енергетична незалежність через запровадження енергозберігаючих технологій, альтернативної енергетики, диверсифікацію джерел енергопостачання</li>
	<li>Земля – найбільша національна цінність. Право власності на землю сільськогосподарського призначення матимуть лише громадяни України</li>
	<li>Фінансування державою масштабних інфраструктурних проектів, створення нових робочих місць</li>
	<li>Дієва антимонопольна політика, спрямована на обмеження економічного всевладдя олігархів</li>
</ul>
<p><strong>5. Подолання корупції</strong></p>
<ul>
	<li>Спрощення процесу регулювання, мінімізація адміністративних процедур як основа боротьби з корупцією</li>
	<li>Ухвалення закону про лобіювання, офіційна оплата прискорених процедур</li>
	<li>Збільшення покарання за корупційні дії з довічним позбавленням права займати державні посади</li>
</ul>
<p><strong>6. Децентралізація влади</strong></p>
<ul>
	<li>Розширення повноважень місцевої влади</li>
	<li>Запровадження принципу формування бюджету – «знизу вгору»</li>
	<li>Скасування обласних та районних державних адміністрацій, передача їх повноважень виконавчим комітетам обласних та районних рад</li>
	<li>Оптимізація адміністративно-територіального устрою країни шляхом укрупнення громад та їх об’єднань</li>
	<li>Модернізація села, першочергова розбудова його інфраструктури</li>
</ul>
<p><strong>7. Реформи в гуманітарній сфері</strong></p>
<ul>
	<li>Розвиток національної освіти і науки як основи підвищення якості людського потенціалу країни</li>
	<li>Забезпечення загальної безкоштовної середньої освіти на рівні кращих світових стандартів</li>
	<li>Відродження системи професійно-технічного навчання на основі реальних потреб економіки</li>
	<li>Сприяння розвитку інтернет-комунікацій та кібертехнологій</li>
	<li>Залучення релігійних конфесій у процес духовного виховання молоді</li>
	<li>Спортивно-патріотичне виховання молодого покоління, популяризація здорового способу життя</li>
	<li>Подолання наслідків російського колоніалізму та комуністичного тоталітарного режиму</li>
</ul>
<p><strong>8. Зміни у соціальній політиці</strong></p>
<ul>
	<li>Сприяння незалежним профспілкам, захист прав людей труда і найманої праці</li>
	<li>Поступовий перехід від солідарної до накопичувальної пенсійної системи</li>
	<li>Встановлення граничного коефіцієнта розбіжності нижнього і верхнього рівнів пенсійного забезпечення</li>
	<li>Всебічне сприяння самозайнятості громадян</li>
	<li>Загальнодоступна некомерційна медицина за найвищими світовими стандартами, розвиток медичного страхування</li>
	<li>Підтримки повернення на батьківщину громадян України та українців, які проживають закордоном</li>
</ul>
<p><strong>9. Екологічна безпека</strong></p>
<ul>
	<li>Запровадження найвищих європейських стандартів екологічної безпеки задля збереження довкілля та генофонду українського народу</li>
	<li>Прийняття спеціалізованих державних програм з відновлення українських лісів, річок, природних ландшафтів</li>
</ul>
<p><strong>10. Нові засади зовнішньої політики</strong></p>
<ul>
	<li>Взаємовигідна співпраця із Європейським Союзом в рамках угоди про асоціацію</li>
	<li>Забезпечення безвізового в’їзду громадян України на територію ЄС та офіційного працевлаштування в країнах ЄС</li>
	<li>Взаємодія з НАТО та іншими структурами міжнародної безпеки з метою запобігання зовнішнім загрозам</li>
	<li>Пріоритетна всебічна співпраця з країнами Балтійсько-Чорноморського регіону Європи</li>
	<li>Поглиблення торгівельно–економічного співробітництва з США, Китаєм, країнами Південно-східної Азії та арабського світу</li>
	<li>Завершення демаркації та делімітації кордонів України</li>
</ul>
<p><strong>11. Прийняття нової Конституції</strong></p>
<ul>
	<li>Засадничою ідеологією нової Конституції України має бути цінність людської гідності та прав людини</li>
	<li>Підвищити статус громадянина України та ввести механізм позбавлення громадянства</li>
	<li>Створити надійну систему стримувань, противаг і запобігання диктатурі на основі президентсько- парламентської моделі державного устрою.</li>
</ul>